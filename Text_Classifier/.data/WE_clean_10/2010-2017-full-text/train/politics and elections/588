Zieke burgemeester Van der Laan stopt per direct: 'Vaarwel'
"In januari schreef ik u dat ik slecht nieuws had gekregen van mijn artsen, maar dat ik nog een poosje uw burgemeester hoopte te blijven", schrijft Van der Laan in een brief aan de inwoners van Amsterdam [pdf]. "De afgelopen acht maanden heb ik dat met veel plezier gedaan. Uw steun heeft mij daarbij enorm geholpen."
De 62-jarige Van der Laan (PvdA) trad in 2010 aan als burgemeester. Daarvóór was hij minister voor Wonen, Wijken en Integratie geweest in het vierde kabinet-Balkenende. Van 1990 tot 1998 zat hij in de Amsterdamse gemeenteraad.