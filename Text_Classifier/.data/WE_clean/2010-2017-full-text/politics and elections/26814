Sumar alegeri locale 2016: rezultate exit poll şi cum au primit candidaţii veştile
Premierul Dacian Cioloş a mers să voteze la secţia 32 din Zalău, însoţit de soţia sa, Valerie Cioloş. „Sper să facă toată lumea acest lucru (n.r.- să meargă la vot). Dincolo de ce putem face pe parcursul mandatelor, acum este momentul să ne spunem punctele de vedere cel mai consistent. Ştiţi, chestiile astea că am votat pentru democraţie, prosperitate şi aşa mai departe mi se par generalităţi. Am votat pentru oameni vizavi de care sper că pot să facă din oraşul acesta mai mult decât este, deci am votat oameni în care am încredere, chiar dacă, drept să vă spun, m-aş fi aşteptat la mai multă regenerare, să spun aşa, a resurselor umane ale partidelor care au propus candidaţi. Sper să avem o dinamică mai bună pentru alegerile parlamentare“, a declarat Cioloş.