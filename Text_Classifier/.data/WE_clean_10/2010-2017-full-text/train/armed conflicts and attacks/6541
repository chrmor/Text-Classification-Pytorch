Anders Behring Breivik tar avstand fra kristen tro – Document
Etter 22. juli ble det vanskelig å bruke faren for vold og terror som argument mot økt muslimsk tilstedeværelse i de norske samfunnet. Vi hadde fått vår egen terrorist, og han var kristen, ifølge både eksperter og politikere, for da politiet morgenen etter terrorangrepet slo fast at Anders Behring Breivik var en kristenfundamentalist, var videre debatt umulig. Man var ikke så nøye med å sjekke hva han trodde på, det var nok at han hadde sagt at han ville redde kristenheten.
Skaden var gjort, koblingen til kristendommen var etablert, og med det ble alle muslimske terrorister erklært troløse muslimer. For alle var skjønt enige om at selv om Breivik ble definert som kristen, var det klart at han hadde misbrukt kristendommen på samme måte som muslimske terrorister misbruker islam. Breiviks bakgrunn gjorde en nøktern og saklig tilnærming til terror vanskelig, det ble umulig å si at en religion er bedre enn en annen.
Nå sier Breivik at han «ikke er, og aldri har vært – kristen», i et brev han har sendt til «interesserte eller berørte parter i forb. med 22/7» sammen med to andre brev til blant annet Dagen. Han omtaler seg selv som «en av de mer fanatiske nasjonalsosialister i nord-Europa»