Bart van U.: Ik heb Els Borst vermoord
In de weken voorafgaand aan de moord op Els Borst was Bart van U. 'meerdere malen' bij haar in Bilthoven aan de deur geweest, heeft hij verklaard. Borst had kort voor haar dood ook aangegeven bij vrienden dat een 'verwarde man' bij haar had aangebeld. Van U. heeft gezegd dat hij per fiets van zijn woonplaats Rotterdam naar Bilthoven reisde. 
Oud-minister van Volksgezondheid Els Borst werd in februari 2014 met tientallen messteken om het leven gebracht. Verdachte Van U. kwam pas in begin 2015 in beeld door een DNA-match na de moord op zijn zus Loïs in januari. Hij had al bekend zijn zus te hebben gedood.
Meningsverschillen met zus over euthanasie Naar eigen zeggen deed hij dat uit zelfverdediging. Zijn relatie met Loïs, die voor Van U. probeerde te zorgen, was volgens hem slecht. In de verklaring die hij over het doden van zijn zus heeft afgelegd, repte Van U. ook over meningsverschillen over abortus en euthanasie.