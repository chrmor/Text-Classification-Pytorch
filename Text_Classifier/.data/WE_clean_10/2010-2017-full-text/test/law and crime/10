Els Borst gedood met 41 messteken
Daarnaast was het ook in het belang van het onderzoek om niet te veel informatie openbaar te maken, zegt Rebel. "We wilden de verdachte kunnen confronteren met wat er in het onderzoek was vastgesteld. Sommige dingen kun je daarvoor dus nog niet prijsgeven."
Van U. komt volgende week dinsdag voor het eerst voor de rechter in deze zaak. Wel moest hij zich al eerder verantwoorden voor de moord op zijn zus. In de rechtszaal bekende hij dat hij zijn zus heeft doodgestoken. Over de moord op Borst heeft hij voor zover bekend nog niets gezegd.
Borst werd in februari vorig jaar gedood in de garage bij haar huis in Bilthoven. Bijna een jaar later, in januari, bracht Van U. zijn zus om. Pas in het onderzoek naar die moord kwam hij in beeld voor de gewelddadige dood van de oud-minister.