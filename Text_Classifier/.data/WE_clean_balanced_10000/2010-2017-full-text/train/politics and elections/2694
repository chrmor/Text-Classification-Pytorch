Van Miltenburg nieuwe voorzitter
De derde kandidaat, Gerard Schouw van D66, was na de tweede stemronde afgevallen, omdat hij de minste stemmen had. In de eerste ronde kreeg Van Miltenburg 63 stemmen, Arib 45 en Schouw 40. Daarna volgde met dezelfde kandidaten een tweede ronde. Die leverde bijna dezelfde uitslag op: Van Miltenburg 64, Arib 44 en Schouw opnieuw 40.
Anouchka van Miltenburg, die 45 jaar is, zit bijna tien jaar in de Tweede Kamer voor de VVD. Ze hield zich in de Kamer onder meer bezig met zorg, de omroep en het homo-emancipatiebeleid. In 2010 werd ze ook vicefractievoorzitter. Voordat ze in de Kamer kwam werkte ze in de journalistiek en was ze gemeenteraadslid in Zaltbommel. Anouchka van Miltenburg volgde de Academie voor Journalistiek in Tilburg. Ze was in de jaren 90 ook leadzangeres van een rockband genaamd Blow Smoke.