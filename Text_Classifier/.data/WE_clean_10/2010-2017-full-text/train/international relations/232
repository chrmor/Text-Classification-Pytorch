Republika e Ganës, shteti i 86 që njeh pavarësinë e Kosovës
Vendimi për njohjen e Republikës së Kosovës, është marrë sot (e hënë), nga Qeveria e Ganës, ndërsa zyrtarisht i është komunikuar Zëvendëskryeministrit Pacolli nga Ministri i Punëve të Jashtme të këtij shteti, Alhaji Muhammad Mumuni.  Ashtu siç është komunikuar nga Zëvendëskryeministri i parë i Kosovës, Behgjet Pacolli, njohja nga Gana, ka ardhur pas një aktiviteti të ngjeshur diplomatik, që Pacolli ka zhvilluar në këtë shtet. Gana ka qenë ndër shtetet më të vështira të Afrikës, pasi që ndikimi i fqinjëve tanë veriorë ka qenë i madh. Megjithatë, kemi arritur që të bëjmë një punë të mirë. Unë në dhjetor të vitit të kaluar, në Nju Jork, zhvillova një takim edhe me Presidentin e këtij shteti, John Ata Mills, ndërsa kam pasur disa takime me Ministrin e Punëve të Jashtme, Mumuni. Jam i lumtur që njohja nga Gana, erdhi dhe unë jam optimist se njohjet për Kosovën do të vazhdojnë të vijnë, ka thënë Zëvendëskryeministri Pacolli