Sådan var Breivik i retten
Sådan lød reaktionen fra en af de overlevende, der i dag var mødt op i Oslo tinghus for at se Anders Breivik for første gang siden terrorangrebene i Oslo og på Utøya i juli i år.
Han erkendte at have udført bombeangrebet i Oslo og massakren på Utøya, men han erkendte ikke sin skyld. Og han accepterede ikke sin fængsling i isolation, som han kaldte en irrationel form for tortur.
- Jeg har ikke de store problemer med det. Det var et problem i begyndelsen at tilpasse sig en meget passiv tilværelse fra at have været meget aktiv, sagde han.
Bortset fra at han havde fået et tæt trimmet fuldskæg, der var holdt til kæbebenene, lignede Breivik meget sig selv, som vi har set ham på billederne, beretter Claus Buhr. Men det blev tydeligt, at Breivik var en meget pertentlig mand.
- Han var klædt i sort jakkesæt, hvid skjorte og lilla slips, og da han satte sig ned, trak han ud i skjortemanchetterne som for at sikre sig, at de sad korrekt. Sådan en gestus som man typisk ser hos en meget pertentlig mand, fortæller Claus Buhr.