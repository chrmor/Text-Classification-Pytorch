Frans Weekers stapt op
Staatssecretaris Weekers is gisteravond kort na 23.30 uur afgetreden. Na een debat over de problemen met huur- en zorgtoeslagen bij de Belastingdienst zei hij in de Tweede Kamer dat hij opstapt. "Ik heb niet het gevoel dat ik breed draagvlak heb in de Kamer". Weekers biedt vandaag zijn ontslag aan bij de koning.
Door fouten van de Belastingdienst kregen tienduizenden mensen ten onrechte geen toeslagen. De oppositiepartijen vonden Weekers' antwoorden over de fouten onvoldoende. Ook hadden ze er geen vertrouwen meer in dat Weekers het hele proces nog in goede banen kon leiden. De coalitie steunde Weekers wel.