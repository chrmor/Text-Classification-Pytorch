Dialog nytter ikke, Jonas
Ekstrem AUF-lederen mener dialog ikke lenger har noe for seg i møte med Israel, og mener det er på høy tid at nye virkemidler blir tatt i bruk. Pedersen mener at israelske myndigheter nå har forflyttet seg så langt til høyre at det er umulig å få til noen samtaler med dem.
- Norge har liten mulighet til å påvirke på annen måte, og vi er ikke nærmere noen fred i konflikten. Heller tvert i mot. Israel har flyttet seg ekstremt langt til høyre, noe som gjør at det blir få dialogpartnere. Jeg vil tørre å påstå at selv utenrikspolitikere fra Frp vil slite med å finne samtalepartnere i Israel. Det er ikke noe samtalenett lenger. Jeg mener og er for at vi bør snakke med alle, men vi kan ikke ofre prinsippene våre og politikken vår, bare for å snakke, sier han.
- Jeg erkjenner at dette er et drastisk virkemiddel, men jeg tror det gir et klart uttrykk for at vi er lei av Israels oppførsel. Store deler av verden reagerer hele tiden, men Israel hører ikke etter. Jeg tror vedtaket er et tegn på at vi i AUF er lei av Israel, rett og slett, sier han.