Prvi interaktivni multimedijski portal, MMC RTV Slovenija
Naslov letošnje prireditve Športnik leta je bil Višje, hitreje, močneje!, vodila pa sta jo Alen Kobilica in Nina Osenar. Podelitev prestižnih priznanj je izpostavila družbeni pomen izjemnih športnih dosežkov naših športnikov - pa ne zgolj tolikokrat omenjenega nacionalnega ambasadorstva, ki govori prav toliko o ignoranci velikih kot o naši nacionalni nesamozavesti. V ospredju so bile etične, moralne in druge osebnostne lastnosti športnikov, ki z vsem svojim človeškim bistvom, delavnostjo, predanostjo in nepopustljivo vztrajnostjo težijo k uspehu.