Uitslag brengt geen duidelijkheid senaat
Bovendien is onduidelijk wat partijen doen die wel in Provinciale Staten zijn gekozen, maar die kansloos zijn voor de Eerste Kamer. Zij kunnen in mei net het verschil maken.
De PVV heeft in Limburg met 20,6 procent de meeste stemmen gekregen. In de Staten is het CDA echter even groot; beide hebben 10 zetels. De PVV was daar met afstand de grootste bij de Kamerverkiezingen.
De VVD was al de grootste partij in Noord-Holland en blijft dat ook. De PvdA blijft de grootste partij in de drie noordelijke provincies. In Zeeland heeft de PvdA net zo veel zetels als de VVD, die wel meer stemmen kreeg.